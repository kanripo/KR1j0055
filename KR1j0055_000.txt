# -*- mode: mandoku-view -*-
#+TITLE: 重修廣韻
#+DATE: 2018-03-30 13:56:51.972391
#+PROPERTY: ID KR1j0055
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1j0055_WYG_000-1a>¶
欽定四庫全書　　　　　　經部十¶
　重修廣韻　　　　　　　　小學類三(韻書之屬)¶
提要¶
¶
　　　　臣等謹案重修廣韻五卷宋陳彭年邱雍等¶
　　　　奉勅撰初隋陸法言以吕靜等六家韻書各¶
　　　　有乖互因與劉臻顔之推魏淵盧思道李若¶
　　　　蕭該辛徳源薛道衡八人撰為切韻五卷書¶
　　　　成於仁夀元年唐儀鳯二年長孫訥言為之¶
　　　　注後郭知元關亮薛峋王仁煦祝尚邱遞有¶
<pb:KR1j0055_WYG_000-1b>¶
　　　　增加天寶十載陳州司法孫愐重為刋定改¶
　　　　名唐韻後嚴寶文裴務齊陳道固又各有添¶
　　　　字宋景徳四年以舊本偏旁差落傳寫漏落¶
　　　　又注解未備乃命重修大中祥符四年書成¶
　　　　賜名大宋重修廣韻即是書也舊本不題撰¶
　　　　人以丁度集韻考之知為彭年雍等爾其書¶
　　　　二百六韻仍陸氏之舊所収凡二萬六千一¶
<pb:KR1j0055_WYG_000-2a>¶
　　　　百九十四字考唐封演聞見記載陸法言韻¶
　　　　凡一萬二千一百五十八字則所增凡一萬¶
　　　　四千三十六字矣此本為蘓州張士俊從宋¶
　　　　槧翻雕中間已缺欽宗諱葢建炎以後重刋¶
　　　　朱彛尊序之力斥劉淵韻合殷於文合隠于¶
　　　　吻合焮于問之非然此本實合殷隠焮于文¶
　　　　吻問彛尊未及檢也注文凡一十九萬一千¶
　　　　六百九十二字較舊本為詳而冗漫頗甚如¶
　　　　公字之下載姓氏至千餘言殊乏剪裁東字¶
<pb:KR1j0055_WYG_000-2b>¶
　　　　之下稱東宫得臣為齊大夫亦多紕繆考孫¶
　　　　愐唐韻序稱異聞竒怪傳説姓氏原由土地¶
　　　　物産山河草木禽獸蟲魚備載其間已極蔓¶
　　　　引彭年等又從而益之宜為丁度之所譏潘¶
　　　　耒序乃以注文繁複為可貴是將以韻書為¶
　　　　類書也著書各有體例豈可以便於剽剟遂¶
　　　　推為善本哉流傳既久存以備韻書之源流¶
<pb:KR1j0055_WYG_000-3a>¶
　　　　可矣乾隆四十五年六月恭校上¶
　　　　　　　　　　總纂官(臣)紀昀(臣)陸鍚熊(臣)孫士毅¶
　　　　　　　　　　總　校　官　(臣)　陸　費　墀¶
<pb:KR1j0055_WYG_000-3b>¶
